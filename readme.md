
# Face Shield  
#### Aplikacja zapobiegająca dotykaniu twarzy  
![banner](https://raw.githubusercontent.com/doteq/faceshield/master/public/banner.png)  
### Pomysł  
W związku z aktualną sytuacją na świecie, zastanawialiśmy się nad tym, jak zapobiegać rozprzestrzenianiu koronawirusa. Aplikacja faceshield dzięki danym z kamerki internetowej lub sensora Kinect wykrywa dotykanie twarzy, oraz informuje o tym użytkownika sygnałem dźwiękowym oraz informacją na ekranie. Celem aplikacji jest oduczenie od ciągłego dotykania twarzy, co powinno znacznie zmniejszyć ryzyko zakażenia.  
![detection](https://github.com/doteq/faceshield/raw/master/public/screenshots/detection.png)  
### Technologie  
Główny moduł został napisany w języku javascript, z użyciem [Electron](https://github.com/electron/electron), [Vue](https://github.com/vuejs/vue) oraz [Vuetify](https://github.com/vuetifyjs/vuetify).  
Aplikacja faceshield może korzystać z dwóch źródeł danych  
##### Kamerka internetowa  
Proces modułu kamery działa w ukrytym oknie Browser Window, umożliwiając wykorzystanie User Media API i **TensorFlow.js**. Odpowiada on za wczytywanie obrazu z kamery i znalezienie pozycji dłoni i twarzy. Główny proces aplikacji wykorzystuje te pozycje do wykrycia dotknięcia, poinformowania o nim i zapisania go w bazie danych. Do przesyłu danych między procesami używany jest system komunikacji międzyprocesowej wbudowany w Electron, dzięki czemu operacje uczenia maszynowego nie blokują gównego procesu.
Domyślnie do uczenia maszynowego używany jest backend WebGL wykorzystujący kartę graficzną, ale istnieje też możliwość włączenia trybu CPU.
##### Sensor Kinect  
Kinect posiada sensor głębi i nie korzysta ze sztucznej inteligencji, co znacznie zmniejsza użycie zasobów komputera. Sam moduł został napisany w języku C# i komunikuje się z frontendem za pomocą WebSocketów. Aplikacja - ze względu na dostępne materiały - pozwala na tą chwilę jedynie na korzystanie z Sensora Kinect wersji pierwszej (Xbox 360). Planujemy dodanie wsparcia dla Kinecta wersji drugiej (Xbox ONE), gdy będziemy posiadali odpowiedni zestaw deweloperski.  
  
Do działania kinecta z systemem Windows wymagany jest sterownik, którego można pobrać [tutaj](https://www.microsoft.com/en-us/download/details.aspx?id=40277).  
  
### Prezentacja   
![screen](https://github.com/doteq/faceshield/raw/master/public/screenshots/dashboard_chart.png)  
![screen](https://github.com/doteq/faceshield/raw/master/public/screenshots/dashboard_tiles.png)  
![screen](https://github.com/doteq/faceshield/raw/master/public/screenshots/dashboard_settings.png)  
![screen](https://github.com/doteq/faceshield/raw/master/public/screenshots/dashboard_gallery.png)
